<html>
	<head>
		<meta name="robots" content="noindex,nofollow" />
		<meta charset="utf-8" />
	</head>
<body>
<h1>Vit chokladmousse med limemarinerade jordgubbar</h1>

De syrliga limemarinerade jordgubbarna tillsammans med den lena söta vita chokladmoussen är en fantastiskt god kombination.<br>
<br>
Ljuvligt god dessert som är enkel att göra och går att förbereda.<br>
 Tid: 1 œ timme, varav 1 timme i kylskåp<br>
 4 portioner<br>
<br>
Ingredienser:<br>
<br>
Vit chokladmousse:<br>
<ul>
<li>2 dl vispgrädde
<li>100 g vit choklad
<li>1 st ägg
</ul>
Limemarinad:
<ul>
<li>1 st lime
<li>2 msk flytande honung
</ul>
Bär:
<ul>
<li>0.75-1 liter jordgubbar (färska eller frysta)
</ul>
Utrustning du behöver:<br>
elvisp<br>
4 st portionsglas<br>
Gör så här:<br>
Chokladmousse:<br>
Smält chokladen i vattenbad på svag värme, precis så att chokladen smälter. När den börjar bli mjuk, rör om med en gaffel så märker du när den inte behöver värmas på mer.
Detta är viktigt för att chokladen inte ska bli för varm så att moussen blir klumpig när den blandas med ägg och grädde (som har lägre temperatur).<br>
<br>
Vispa grädden. Vispa upp ägget med elvisp eller vanlig visp. Tillsätt sedan den smälta chokladen under kraftig omrörning eller kör med elvispen på låg hastighet.<br>
<br>
Rör ner vispgrädden lite i taget, rör till en jämn och fin mousse.<br>
<br>
Häll upp moussen i fina serveringsglas. Låt stå kallt i kylskåp i minst en timme.<br>
<br>
Limemarinad:<br>
<br>
Riv skalet från limen och pressa ur saften. Blanda rivet skal (spara ev lite grann till garnering), limesaft och honung i en skål.<br>
Skär jordgubbarna i skivor och lägg dem i marinaden. De kan ligga där några timmar om man vill men minst ca 15 minuter.<br>
<br>
Låt marinaden med jordgubbarna stå kallt till servering.>br>
<br>
Vid serveringen:<br>
Fördela de marinerade jordgubbarna över chokladmoussen. Ät och njut!<br>
</body></html>
