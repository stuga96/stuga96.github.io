<html>	
	<head>
		<meta name="robots" content="noindex,nofollow" />
		<meta charset="utf-8" />
	</head>
	<body>
		<h1>Grillad flankstek med baconlindad sparris, beasås och krossad potatis</h1>
		<h2>Grillad flankstek</h2>
		Salta och peppra flanksteken och grilla till ca 56-60 graders innertemperatur.
		Låt vila i folie 5-10 minuter.
		Skär upp i tunna skivor, snett och tvärs mot fibrerna.
		<h2>Baconlindad sparris</h2>
		Bryt av den träiga biten på sparrisen.
		Linda in sparrisen i bacon, peppra lite och grilla försiktigt.
		<h2>Krossad potatis</h2>

		<ul>
			<li>ca 15 små färskpotatisar
			<li>2 msk olivolja
			<li>2 msk balsamvinäger
			<li>1-1,5 msk flingsalt
		</ul>
		Koka potatisen.
		Blanda olivolja och balsamvinäger. Lägg potatisen i en ugnsform och tryck till varje potatis och ringla oljan/vinägern<br>
		över dem. Salta. Ställ in i ugnen och baka tills de fått färg.<br>

		<h2>B&eacute;arnaisesås</h2>

		<br>
		Ingredienser:
		<ul>
			<li>150 g smör
			<li>1 msk finhackad schalottenlök
			<li>4 krossade vitpepparkorn
			<li>2 msk vinäger
			<li>2+2 msk vatten
			<li>2 äggulor
			<li>2 msk färsk finhackad persilja
			<li>1-2 msk färsk finhackad dragon eller 1-2 tsk torkad dragon
		</ul>

		Gör så här:<br>
		Separera äggen och låt äggulorna stå framme i rumstemperatur.<br>
		Smält smöret på låg värme i en kastrull. Ställ den sedan åt sidan.<br>
		Fräs löken i lite smör utan att löken tar färg. Tillsätt vinägern, 2 msk vatten, peppar och gärna en kvist persilja och dragon.<br>
		Låt det koka.<br>
		När vätskan nästan kokad bort, tillsätt 2 msk vatten, sila eventuellt bort löken.<br>
		Sätt kastrullen i vattenbad, vattnet ska inte koka.<br>
		Tillsätt äggulorna under lugn vispning.<br>
		Såsen tjocknar nu. (Om såsen inte tjocknar, värm på mer, när såsen uppnått rätt temperatur, ca 70°C så tjocknar den.)<br>
		När såsen tjocknat och fått en krämig konsistens, ta bort den från vattenbadet och värmen. Ställ skålen eller kastrullen på en kall våt disktrasa (detta är för att undvika eftervärme som kan förstöra såsen). Låt gärna stå och vila ca 2-5 minuter.<br>
		Kontrollera under tiden att det smälta smöret inte är varmare än 68°C. Optimal temperatur är 60°C, smöret får inte vara kallare än 40°C.<br>
		Tillsätt därefter det smälta smöret, lite i taget under kraftig vispning. Såsen ska binda smöret till en jämn tjock smet. Fortsätt vispa såsen i några minuter extra efter att sista smöret vispats i.<br>
		När du vispat ner allt smör och såsen har en tjock krämig konsistens, fortsätt vispa ytterligare några minuter.<br>
		Smaksätt med persilja och dragon.<br>
		Servera direkt eller håll varm i vattenbad ca 40°C.<br>
	</body>
</html>
